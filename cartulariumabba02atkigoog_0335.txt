CARTULARIUM ABBATfflAE DE WHITEBY. 675

qui novit, domino Deo nostr0.'' Vovit ergo quod, si victor
existeret, filiam suam Domino sacra virginitate dicaret, simul
et xii mansiones praediorum ad constituenda monasteria
donaret. Et sic parvo stipatus agmine se certamini dedit,
denique fertur paganum tricies majorem exercitum habuisse,
nam ducibus xxx ad bellum diligenter instructiS, Oswius solus,
’ cum filio Aelfrido, Christo duce occurrenS, illos fuga vicit, et
in sequendo peremit. ’

Cecidit int-er caeteros Penda rex nequissimus, qui tot nobiles
vita temporali privavit. Cecidit rex AEthelherus frater Annae
regis, de quo supra meminimuS, auctor ipse belli, qui, perditis
militibus, noluit solus perire. Et quia prope fluvium, qui
Winwed dicitur, pugnatum est, qui tunc per inundantiam
pluviarum omnes metas suas transierat, contigit ut multo
plures aqua fugientes quam bellantes perderet ensis. Unde
exivit proverbium: “ In Winwed amne vindicata est caedes
Annae, caedes regum Segeberti et Egi-ici, caedes Oswaldi et
Eadwini.”

Tunc rex Oswius‚ juxta quod Domino voverat, pro collata
sibi victoria gratias Deo referenS, dedit filiam suam, quae vix
unius anni aetatem impleverat perpetua Ei virginitate conse-
crandam, in Monasterio quod Herteseie, id est, insula cervi,
nuncupatur, cui tunc Hilda praefuit Abbatissa. Quae, com-
parata possessione decem familiarum, in loco qui streneshalh
appellatur, monasterium ibi construxit.

DCXXVII.A. (Ex vita S. Hildae, Lelandi Collectan.
vol. iii. p. 36.)

Monasterium S. Hildae apud Streneshall penitus destructum
fuit ab Inguaro et Hubba, Titusque Abbas Glesconiam, cum
reliquiis S. Hildae, aufugit.

Restitutum fuit Monasterium de Strenshall, tempore Henr.
primi, per Guilielmum Perse.

Dcxxwm. (Ibid. p. 37.)

Mira res est videre serpentes apud Streneshall in orbes
giratos, et inclementia coeli, vel, ut monachi ferunt, precibus
divae Hildae in lapides concreti. Locus ubi nunc coenobium est

