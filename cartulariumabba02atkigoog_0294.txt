634 CARTULARIUM ABBATHIAE DE WHITEBY.

aliquem monachum claustralem ad loquendum cum extraneis
personis nisi ex causa justa, legitima et honesta. Item
inhibemus singulis monachis de Domo, in virtute obedientiae
et sub paena suspensionis a Divinis, ne spatiando extra Monas-
terium cum arcubus et sagittis incedant, aut aliis quibuscunque
quae religionis non congruunt honestati. Item Abbas ct Prior
in recreationibus ct solatiis monachorum claustralium se
habeant circumspecte, ut illis praecipue uberiorem gratiam
faciant quOS, secundum conditiones suas, magis viderint in-
digere. Item Prior in ecclesia, refectorio, dormitorio, et claus-
tris jugiter sequatur Conventum nisi in praesentia hospitum
notabilium, infirmitate, occupatione necessaria et utili pro
negotiis Monasterii‚ aut alia causa legitima fuerit impeditus.
Item Abbas in consiliis, tractatibus, litterarum consignationibus,
et aliis arduis Domus negotiiS, antiquorum et discretorum
personarum sui Conventus utatur consilio, ne suae prudentiae
innitatur. Item Abbas nulli monachorum sui Conventus licen-
tiam concedat in obsequio seu familia personarum saecularium
commorandi sine nostra vel successorum nostrorum licentia
speciali. Item quia Domum praedictam variis debitis, pen-
sionibuS‚ liberationibus, et corrodiis invenimus graviter oneratam,
praecipimus et etiam ordinamus quod tam Abbas quam omnes
officiati talem moderationem adhibeant in expensis ut saltem
paulatim valeant ab oneribus hujusmodi respirare. Item quod
omnis pecunia de bonis Domus, qualitercunque proveniens, ad
manus duorum bursariorum in Monasterio residentium per
Abbatem et Conventum, vel majorem et saniorem partem
ipsius, deputandorum, integraliter absque defalcatione qualibet
perveniat, et per ipsos bursarios in necessitatibus Domus
Abbati et caeteris officiatis ac aliis, prout expediens visum
suerit, liberetur. Et sit, dc caetero, unus Celerarius qui intendat
agendis ipsius Domus extrinsecis, ad cujus officium pertineant
ea omnia quae ad officium Bursarii hactenus pertinebant, recep-
tione et liberatione pecuniae dumtaxat exceptis, Et idem
Celerarius cum Senescallo, vel Clerico si non fuerit SenescalluS,
ac etiam adjuncto sibi, si expediens visum fuerit, uno
monacho maturo et discreto, omni anno circa Pascha, circumeant
omnia maneria sive loca, faciantque de bladis, stauro vivo et

